# **Styling af tekstindhold**

## Formål

At forbedre den visuelle præsentation af tekstindhold ved at anvende principper for god typografi og farveskemaer. Denne opgave opfordrer dig til at være opmærksom på detaljerne i din styling for at maksimere både æstetikken og læsbarheden.

## Ressourcer

- [Some Simple Ways to Make Content Look Good](https://set.studio/some-simple-ways-to-make-content-look-good/) for teoretisk baggrund.
- Utopia's [Type Scale Calculator](https://utopia.fyi/type/calculator/?c=320,16,1.25,1240,18,1.333,5,1,&s=0.75%7C0.5%7C0.25,1.5%7C2%7C3%7C4%7C6,s-l&g=s,l,xl,12) og [Space Scale Calculator](https://utopia.fyi/space/calculator?c=320,16,1.25,1240,18,1.333,5,1,&s=0.75%7C0.5%7C0.25,1.5%7C2%7C3%7C4%7C6,s-l&g=s,l,xl,12) for at generere en flydende typografi og spacing skala.
- [Sane Typography Rules](https://anthonyhobday.com/sideprojects/saferules/) - Dette værktøj giver en praktisk oversigt over typografiregler, som kan hjælpe dig med at træffe gode beslutninger om skriftstørrelser, linjeafstand og skrifttyper. Det er særligt nyttigt til at forstå, hvordan forskellige skriftstørrelser og linjeafstande interagerer for at skabe en sammenhængende og læsevenlig tekst.

## Opgavebeskrivelse

Duu skal arbejde med denne branch, som indeholder et HTML-dokuement med hovedoverskrifter, underoverskrifter, paragraffer, billeder og andre typografiske elementer. Brug "style.css" til at tilføje typografiske og farvemæssige forbedringer til indholdet.

Anvend så vidt muligt ovenstående ressourcer til at revidere den eksisterende typografi og farveskema. Fokuser på en god typografiskala til at skabe kontrast og hierarki mellem overskrifter og brødtekst og forbedr den vertikale rytme i dit indhold ved at justere linjehøjden, hvor det er passende.

Der er følgende farver til rådighed som custom properties:

- `--gray-50: #f9fafb;`
- `--gray-100: #f3f4f6;`
- `--gray-200: #e5e7eb;`
- `--gray-300: #d1d5db;`
- `--gray-400: #9ca3af;`
- `--gray-500: #6b7280;`
- `--gray-600: #4b5563;`
- `--gray-700: #374151;`
- `--gray-800: #1f2937;`
- `--gray-900: #111827;`

### Specifikke mål

1. Anvend Utopias Type Scale Calculator til at generere en flydende typografiskala til at definere skriftstørrelser for forskellige elementer som overskrifter og paragraffer.
2. Implementering af Utopias spacingskala for at ensrette afstanden mellem de forskellige elementer.
3. Juster farven på brødtekst for at sikre, at overskrifter skiller sig ud, og overvej at bruge en lettere farve for at reducere visuel vægt af mindre vigtig tekst – brug de medfølgende gråtoner (i :root).
4. Øg linjehøjden for at forbedre læsbarheden, baseret på skriftstørrelse og tekstens tæthed.

> [!NOTE]  
> **Bemærk, at denne branch allerede inkluderer et CSS Reset.**

Du forventes at tage stilling til skriftstørrelser, linjeafstand, marginer, og farveværdier i din løsning.

## Aflevering

Find link til din løsning på Netlify og aflever det på Fronter.

Link-struktur: **text-styling--**[Dit unikke netlify link].netlify.app/

Din løsning vil blive bedømt på dens evne til at forbedre læsbarheden af indholdet samt effektiviteten af brugen af genererede skalaer og hierarkiske farvetoner.

## Tips

![billede 2](/assets/2.png)
![billede 1](/assets/1.png)
